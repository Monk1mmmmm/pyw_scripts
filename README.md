Боти переважно написані на базі вбудованого тестового `basic.py`, майже всі модифікації стосуються функції `treat_page`. Якщо не наведено опис скрипта тут, шукайте опис дії, яку виконує бот, у `summary` в `update_options` у класі бота.

Тут є й одноразові скрипти для розв'язань конкретних задач _ВП:ЗДБ_, для архівних цілей.

Не маю жодних заперечень стосовно того, аби хтось використовував мої скрипти, вони й так опубліковані тут за вільною ліцензією.

Зв'язатись зі мною можна тут, або через Вікіпедію. Пулл-реквести вітатимуться.

# fixrefs.py
Скрипт, що знаходить теги ref з однаковою назвою, але різним вмістом, та попарно дає користувачеві вибір очистити вміст одного з тегів, допоки всі подібні проблеми на сторінці не буде виправлено. Треба ввести 1, щоб обрати перший з двох тегів, 2 - другий, 3 - пропустити заміну, 4 - показати порівняння (якщо теги дуже схожі та не видно різниці). Пише у підсумку редагування "Виправлення дублювання цитувань".

# transrefs.py
Скрипт, що знаходить ref-цитування, в яких не визначений текст (що видає відповідну помилку), та шукає однойменні цитування в інших вікі (в коді задля швидкості виконання прописано, щоб шукало їх тільки в англійській та російській вікі (як найпоширеніших як першоджерел перекладу); у `transrefs2.py` це обмеження прибране). Як і `fixrefs.py`, є напівавтоматичним, тобто користувач сам вирішує, чи робити заміну для кожного з випадків.

Колись планував зробити так, щоб програма також перевіряла теги, задані у шаблоні reflist.

# histrefs.py

Діє подібно до `transrefs.py`, але шукає невказані теги не в іншомовних вікі, а в усіх попередніх версіях розгляданої сторінки.

# add_notelist.py
Додає `{{Notelist}}` там, де є коментарі (`{{efn}}`), але нема шаблона для них.

# rubook.py
Змінює шаблон _Шаблон:Книга_ на _Шаблон:Книга-ру_ у випадках, якщо в "Книзі" російськомовні атрибути (заглавие, издательство), що свідчить про те, що шаблон був перекопійований з рос. вікі без змін, а отже варто адаптувати шаблон.

# badrenames.py
Скрипт, що продивляється журнал дій користувача (наразі реалізовано перейменування, можливо перевизначити функції для роботи з іншими журналами), та створює перенаправлення у разі, якщо користувач перейменував якусь сторінку без перенаправлення, якщо при цьому досі є посилання на стару назву з інших сторінок. Створений на базі revertbot.py зі стандартної бібліотеки скриптів pywikibot. Напівавтоматичний, при введенні "n" перенаправлення не створюється, введенні чого завгодно ще - створюється.